# Uppgift 5, pixelart-redigering i Flutter

Du har redan kodat logiken för din applikation i Dart.

Nu är uppgiften tydlig: du ska färdigställa applikationen med hjälp av Flutter.

När kursen fortlöper kommer exempel tillhandahållas för hur olika vy-komponenter och koncept används som du kan välja att använda eller låta bli att använda i din applikation.

Tanken med denna applikation är att den ska byggas med web som build target.

### Nedan är den funktionalitet som applikationen skall stödja:

---

Applikationen ska möjliggöra att flera personer samtidigt kan koppla upp sig mot en server för att redigera så kallad "Pixel art". 

Användare ska kunna skapa nya Pixel art:s och bläddra bland andra användares skapade Pixel art.

När en Pixel art har skapats ska flera användare kunna gå in och börja redigera pixlar och se förändringar i realtid till den Pixel art som redigeras.

---

### **För betyget G(godkänt) på uppgiften ska du lämna in din kod och bifoga en kort video som visar att din applikation stödjer ovan funktionalitet.**

### **För betyget VG(väl godkänt) på uppgifterna i kursen gäller följande beskrivning:**
Studenten ska utveckla programvara i ramverket Flutter med högre kvalitet än för betyget G. Exempel på hög kvalité är väl strukturerad och kommenterad källkod, utnyttjande av vedertagna goda principer och designmönster för mjukvaruutveckling, eller utökad funktionalitet/komplexitet i lösningar. Den studerande ska uppvisa mer än godkänd behärskning av att använda de olika tjänster som finns tillgängliga via Firebase. Den studerande ska kunna ta ett fullständigt och självständigt ansvar för leveransen av utvecklad programvara.

### **Förslag på hur VG kan nås på denna uppgift:**

- Deployment av dart_frog servern till valfri molntjänst t.ex. Google Cloud Run

eller

- Visuell indikation i realtid vem som precis placerade en pixel, t.ex. genom att låta pixeln få en lysande border en liten stund.

eller

- Stöd för att t.ex. annotera en pixel art som "favorite" så att det blir lättare att "browse favorites"

eller

* Applikationen har en mer än godkänd användarupplevelse med intuitiv navigering, harmoniska färgval, omsorgsfullt valda typsnitt och komponenter, osv.

eller

* Implementation av inloggning mot dart_frog servern

eller

* Generellt genomgående hög kvalité på kod, struktur, designval

eller

* inkludering av Desktop (Mac/Windows/Linux) soom build target

eller

* Eget förslag ...